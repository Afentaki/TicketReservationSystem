TicketReservationSystem
=======================

Σύστημα Έκδοσης Θεατρικών Εισιτηρίων

Σκοπός της παρούσας εργασίας είναι η δημιουργία ενός πρωτοτύπου για ένα σύστημα έκδοσης θεατρικών εισιτηρίων. Το σύστημα αυτό προβλέπεται να χρησιμοποιηθεί σε ένα μικρό θέατρο, και μετά την υιοθέτησή του στόχος είναι η επίβλεψη και ο έλεγχος των παραστάσεων που παίζονται εκείνη την χρονική στιγμή στο θέατρο. Πιο συγκεκριμένα, μέσω του συστήματος, ο ταμίας θα έχει την δυνατότητα να επιλέγει τις διαθέσιμες παραστάσεις και ώρες παρουσίασης και αντίστοιχα να βλέπει τις διαθέσιμες ελεύθερες θέσεις και να προτείνει στους θεατές θέσεις που ανταποκρίνονται στις επιθυμίες τους. Κατά τη σχεδίαση της διεπαφής του συστήματος, στόχος είναι η ευχρηστία και ο περιορισμός, όσο αυτό είναι δυνατόν, του χρόνου εκμάθησης του συστήματος από τους χρήστες. Υπάρχουν δύο κατηγορίες χρηστών: ο Διαχειριστής του συστήματος (admin) και ο Ταμίας (cashier).
Μέσω της παρούσας εργασίας θα γίνει σε πρώτη φάση καταγραφή και ανάλυση των απαιτήσεων του συστήματος. Αυτό θα πραγματοποιηθεί μέσω της ανάλυσης των περιπτώσεων χρήσης του συστήματος, τόσο σε επίπεδο απεικόνισης μέσω του  UML διαγράμματος περιπτώσεων χρήσης (UML Use Case Diagram), όσο και σε επίπεδο λεκτικής περιγραφής. Στη συνέχεια, θα γίνει περιγραφή των μη-λειτουργικών απαιτήσεων του συστήματος και των απαιτήσεων για τις εξωτερικές διεπαφές.
Κατά τη σχεδίαση του συστήματος, θα δοθεί το UML διάγραμμα κλάσεων (UML Class Diagram), το οποίο θα προκύψει μέσω της τεχνικής reverse engineering από τον κώδικα της εφαρμογής. Για την περιγραφή της συμπεριφοράς του συστήματος, θα δοθούν τα διαγράμματα ακολουθίας (UML Sequence Diagrams) και τα διαγράμματα δραστηριοτήτων (UML Activity Diagrams). Τέλος, θα δοθούν τα αποτελέσματα της static analysis πριν και μετά και του unit testing, καθώς και των σεναρίων για user acceptance testing.
